==========================================
I   Kedvenc ételem: Carbonara Spagetti   I
==========================================

Kedvenc ételem receptje: 
Hozzávalók:
-A tésztához
50 dkg spagetti tészta
3 l víz
1 teáskanál só
-A mártáshoz
25 dkg bacon (vagy főtt császárhús)
2 db tojássárgája
4 dl főzőtejszín
3 gerezd fokhagyma
7 dkg parmezán sajt
1 ek vaj
2 ek olívaolaj
só ízlés szerint
bors ízlés szerint
A tálaláshoz
3 dkg parmezán sajt
-Elkészítés:
A kockára aprított bacont kevés olajon zsírjára pirítjuk.
Közben feltesszük főni a spagettit - csak sót teszünk a vízbe.
Eközben egy keverőtálban összekeverjük a 2 tojássárgáját, a tejszínt, borsot, kevés sót - figyeljünk oda, ha sós sonkát használunk, akkor ezt ne sózzuk meg, majd belereszeljük a sajt kb. 2/3-át, és végül belenyomjuk a fokhagymát.
Amikor megfőtt a tészta, alig lecsepegtetve visszatesszük az edénybe, amiben főtt, nyakon öntjük a keverékkel, ráöntjük a megpirult szalonnát, és természetesen a kisült zsírocskát, összerottyantjuk, és már tálalható is.
Tálaláskor a megmaradt parmezánt ráreszeljük, és sok-sok frissen őrölt borsot teszünk rá.
