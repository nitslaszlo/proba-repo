Kedvenc ételem:

Hozzávalók:
	olaj	
1fej	vöröshagyma	
2gerezd	fokhagyma	
1kg	darált hús	
	só	
	bors	
1liter	paradicsomszósz	
	bazsalikom	
10dkg	vaj	
10dkg	liszt	
1l	tej	
50dkg	lasagne tészta	
10dkg	sajt

Elkészítés:
1.A lasagne elkészítéséhez kevés olajon megdinszteljük az apróra vágott vöröshagymát a fokhagymával együtt, majd rátesszük a darált húst,
  és nagyobb lángon egészen addig pároljuk, amíg a hús kifehéredik.

2.Sóval, borssal ízesítjük. Ezután pici vizet öntünk alá, és fedő alatt puhára pároljuk. Amikor már majdnem elkészült, felengedjük a
  paradicsomszósszal, bazsalikommal ízesítjük, és jól összefőzzük.

3.Közben a vajat serpenyőben felmelegítjük, beleszórjuk a lisztet, és addig hevítjük, míg el nem kezd kifehéredni. Felengedjük a tejjel,
  sózzuk és nem túl sűrű besamel szószt főzünk belőle. Ha nagyon sűrű lenne, kevés tejjel higíthatjuk.
 
4.Egy közepes méretű tepsit vékonyan kiolajazunk. Az aljába teszünk kevés ragut, több besamelt, majd jön rá a lasagne tésztalap. Ismét a
  ragu, a besamel, a tészta váltakozva. A lényeg, hogy a lasagne tetejére kerüljön az utolsó adag ragu.

5.Megszórjuk reszelt sajttal, alufóliával letakarva, 170 fokra előmelegített sütőben, kb. 35-40 perc alatt készre sütjük (amíg a tészta
  megpuhul, a sajt szépen megbarnul). 