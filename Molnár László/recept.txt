====================================================
I   Kedvenc ételem: Paprikás csirke   I
====================================================

Hozzávalók
1 db csirke (feldarabolva)
1.5 ek sertészsír
1.5 ek fűszerpaprika
3 közepes db vöröshagyma
2 közepes db paradicsom
1 közepes db paprika
só ízlés szerint
bors ízlés szerint
175 g tejföl
1 evőkanál finomliszt

Elkészítés
A hagymát nagyon finomra vágjuk. Legjobb, ha aprítóba tesszük.
A paprikát és a paradicsomot kis kockára vágjuk.
Egy közepes méretű lábosban kiolvasztjuk a zsírt, rádobjuk a hagymát, és pár percig kevergetjük, míg üveges lesz. Rászórjuk a fűszerpaprikát, levesszük a tűzről, és egy percig kevergetjük, nehogy odakapjon.
Hozzáadjuk a paprikát és a paradicsomot, elkeverjük. Egyesével rátesszük a csirkedarabokat, felöntjük egy- másfél deci vízzel, sózzuk, borsozzuk, óvatosan átkeverjük.
Lefedve főzzük kis lángon, míg a hús meg nem puhul. Ha nagyon elfőné a levét, akkor óvatosan, kis mennyiségben öntsünk még alá egy kis vizet, de csak fokozatosan, ha túl sok, akkor ízetlen és leveses lesz.
Ha kész, vegyük ki a húsdarabokat óvatosan a léből, és tegyük félre. A lisztet és a tejfölt keverjük ki csomómentesre, majd adjunk hozzá egy merőkanálnyi szaftot. Keverjük ki, és öntsük vissza a lábosba. Mehetnek vissza a húsok is, még egyet rottyantunk rajta, és kész is van.
