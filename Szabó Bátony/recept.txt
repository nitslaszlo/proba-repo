kedvenc ételem: Gyros Pitában (csirkehússal)

Hozzávalók:
Gyros hús (5 adag):
600 g csirkemell vagy csirkecomb filé
10 g só
100 g kefír
1 teáskanál pirospaprika
1 gerezd zúzott fokhagyma
1 teáskanál szárított oregánó
1 teáskanál szárított bazsalikom
0,5 teáskanál bors
0,5 teáskanál szárított rozmaring
50 g apróra vágott vöröshagyma

A pita hozzávalói (5 darabhoz):
150 g búzafinomliszt
125 g rétesliszt
15 g friss élesztő
160 ml langyos víz
1 tk só
1 ek olaj
1 tk cukor

Fokhagymás öntet:
kefír, tejföl vagy natúr joghurt
só
bors
fokhagyma

Zöldségek:
paradicsom
uborka
újhagyma
Előkészületek:
A húst kockákra vágjuk és összekeverjük a pác hozzávalóival, majd egy éjszakára hűtőbe rakjuk.

Pita bedagasztása:
A liszteket kimérjük megsózzuk, a közepébe mélyedést készítünk. A mélyedésbe belemorzsoljuk az élesztőt, rászórjuk a cukrot és ráöntjük a langyos vizet. Az olajat is beleöntjük. Hagyjuk felfutni az élesztőt
Kidagasztjuk a tésztát és egy órán át kelni hagyjuk.
Megsütjük a húst és előkészítünk:
Amíg kel a tészta a húst elővesszük a hűtőből és teflonos serpenyőben pici olajon megpirítjuk. A zöldségeket összedaraboljuk valamint a szószt is elkészítjük.

Megsütjük a pitát:
Lisztezett pulton a megkelt tésztát 4-5 részre osztjuk, gömb alakúvá formáljuk és hagyjuk 10 percet pihenni. Közben a sütőt 220 fokra alul felül sütésre előmelegítjük, benne hagyunk egy sütőlapot, hogy az is átforrósodjon.
Ezután mindegyiket kb 15-17 cm átmérőjű körré nyújtjuk.
TIPP: A méret azért fontos, mert ha túl nagy akkor kiszárad a pita sütés közben és nem fog visszapuhulni, ha pedig túl kicsi akkor nehezen tölthető meg.
Nagyon alaposan lisztezzük, hogy nehogy odaragadjon a pulthoz, és 15-20 percig pihentetjük.
A sütőbe bedobáljuk a pitákat a forró sütőlapra. Amikor a pultról felemeljük nagyon vigyázzunk, hogy ne sérüljön, meg és ne nyomjuk össze, mert nem fog felfújódni!
Egyszerre kb 3 darab fér be. Kb. 5-10 percig sütjük, amíg felfújódik a tészta és egy kis színt kap. Kivesszük és nedves konyharuhába tekerve hagyjuk kihűlni.

TIPP: Ne süssük tovább, mert beton kemény lesz!!!!!!

Összeállítjuk:
Végül levágjuk a pita tetejét vigyázva, hogy nehogy elrepedjen és ízlés szerint megtöltjük a hússal, szósszal és zöldségekkel így készen is van a gyros pitában.

