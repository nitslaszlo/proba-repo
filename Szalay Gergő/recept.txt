===================================
I   Kedvenc ételem: Gulyásleves   I
===================================
200 g hagyma
60 g zsír
2 gerezd fokhagyma
1 db paradicsom
1 db paprika
600 g marhalábszár
1 ek csípőspaprika-krém
1 ek pritaminpaprika-krém
1 ek pirospaprika
1 csokor zellerzöld
só, bors
1 csipet őrölt kömény
1 szál répa
0.25 db zellergumó
500 g krumpli

A klasszikus gulyásleveshez először a finomra vágott hagymát a zsíron 2-3 perc alatt megdinszteljük, majd hozzáadjuk a zúzott fokhagymát. További 1-2 perc pirítás után mehet bele a kis kockákra vágott paradicsom és paprika. Kicsit lepirítjuk, majd beletesszük a kb. 2 x 2 centis kockákra vágott húst. 2-3 perc pirítás után hozzáadjuk a kétféle paprikakrémet és a pirospaprikát, közben kevergetjük, nehogy megégjen a paprika.

Felöntjük annyi vízzel, ami ellepi a húst. Ha felforrt, hozzáadjuk a zellerzöldet, sózzuk, borsozzuk, ízesítjük köménnyel és addig főzzük, amíg a hús szinte teljesen meg nem puhul. A főzés során pótoljuk a vizet. Ezután hozzáadjuk a kis, kb. 1 x 1 centis kockákra vágott répát, zellert és krumplit, valamint a mustárt és felöntjük 1,5-2 liter vízzel. Tovább főzzük a levest, míg a zöldségek is megpuhulnak. Tálaláskor megszórjuk apróra vágott petrezselyemmel és friss kenyérrel tálaljuk.


========================================
I   Jó étvágyat az elkészült ételhez   I   
========================================